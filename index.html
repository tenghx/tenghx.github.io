<!DOCTYPE html>
<html lang="zh-cn">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1, shrink-to-fit=no">
    
    <title>Anycode.online - Anycode.online</title>
    
    <meta name="description" content="">
    <meta name="author" content="">
    
    <link href="https://anycode.online/an-old-hope.min.css" rel="stylesheet">
    <link href="https://anycode.online/style.css" rel="stylesheet">
    <link href="https://anycode.online/custom.css" rel="stylesheet">
    
    <link rel="apple-touch-icon" href="https://anycode.online/apple-touch-icon.png">
    <link rel="icon" href="https://anycode.online/favicon.ico">
    <meta name="generator" content="Hugo 0.74.3" />
    
    <link rel="alternate" type="application/rss+xml" href="https://anycode.online/index.xml" title="Anycode.online" />
    
    
    <script>
      function setTheme() {
        const time = new Date();

        const prev = localStorage.getItem('date');
        const date = String(time.getMonth() + 1) + '.' + String(time.getDate());

        const now = time.getTime();
        let sunrise;
        let sunset;

        function setBodyClass() {
          if (now > sunrise && now < sunset) return;
          document.body.classList.add('dark');
        }

        if (date !== prev) {
          fetch('https://api.ipgeolocation.io/astronomy?apiKey=5ed37d85103e4defa5df4c5298ed5215')
            .then(res => res.json())
            .then(data => {
              sunrise = data.sunrise.split(':').map(Number);
              sunset = data.sunset.split(':').map(Number);
            })
            .catch(() => {
              sunrise = [7, 0];
              sunset = [19, 0];
            })
            .finally(() => {
              sunrise = time.setHours(sunrise[0], sunrise[1], 0);
              sunset = time.setHours(sunset[0], sunset[1], 0);
              setBodyClass();
              localStorage.setItem('sunrise', sunrise);
              localStorage.setItem('sunset', sunset);
            });
          localStorage.setItem('date', date);
        } else {
          sunrise = Number(localStorage.getItem('sunrise'));
          sunset = Number(localStorage.getItem('sunset'));
          setBodyClass();
        }
      }
    </script>
  </head>
  <body class="list home">
    <script>
      setTheme();
    </script>
    <header class="header">
      <nav class="nav">
        <h1 class="logo"><a href="https://anycode.online">Anycode.online</a></h1>
        <ul class="menu">
          <li>
            <a href="/about/">关于</a>
          </li>
        </ul>
      </nav>
    </header>
    <main class="main">

<article class="first-entry">
  <header class="entry-header">
    <h2>赤壁赋</h2>
  </header>
  <section class="entry-content">
   <p>壬戌之秋，七月既望，蘇子與客泛舟遊於赤壁之下。清風徐來，水波不興。舉酒屬客，誦明月之詩，歌窈窕之章。少焉，月出於東山之上，徘徊於斗牛之間。白露橫江，水光接天。縱一葦之所如，凌萬頃之茫然。浩浩乎如馮虛御風，而不知其所止；飄飄乎如遺世獨立,羽化而登仙。
於是飲酒樂甚，扣舷而歌之。歌曰：“桂棹兮蘭槳，擊空明兮溯流光。渺渺兮予懷，望美人兮天一方。”客有吹洞簫者，倚歌而和之。其聲嗚嗚然，如怨如慕，如泣如訴；餘音嫋嫋，不絕如縷。舞幽壑之潛蛟，泣孤舟之嫠婦。
蘇子愀然，正襟危坐，而問客曰：“何爲其然也？”客曰：“‘月明星稀，烏鵲南飛。’此非曹孟德之詩乎？西望夏口，東望武昌，山川相繆，鬱乎蒼蒼，此非孟德之困於周郎者乎？方其破荊州，下江陵，順流而東也，舳艫千里，旌旗蔽空，釃酒臨江，橫槊賦詩，固一世之雄也，而今安在哉？況吾與子漁樵於江渚之上，侶魚蝦而友麋鹿，駕一葉之扁舟，舉匏樽以相屬。寄蜉蝣於天地，渺滄海之一粟。哀吾生之須臾，羨長 江之無窮。挾飛仙以遨遊，抱明月而長終。知不可乎驟得，託遺響於悲風。”
蘇子曰：“客亦知夫水與月乎？逝者如斯，而未嘗往也；盈虛者如彼，而卒莫消長也。蓋將自其變者而觀之，則天地曾不能以一瞬；自其不變者而觀之，則物與我皆無盡也，而又何羨乎！且夫天地之間，物各有主，苟非吾之所有，雖一毫而莫取。惟江上之清風，與山間之明月，耳得之而爲聲，目遇之而成色，取之無禁，用之不竭。是造物者之無盡藏也，而吾與子之所共適。”(共適 一作：共食) 客喜而笑，洗盞更酌。餚核既盡，杯盤狼籍。相與枕藉乎舟中，不知東方之既白。...</p>
  </section>
  <footer class="entry-footer">
    <time>July 27, 2020</time>
  </footer>
  <a class="entry-link" href="https://anycode.online/post/chibifu/"></a>
</article>
<article class="post-entry">
  <header class="entry-header">
    <h2>Hello</h2>
  </header>
  <section class="entry-content">
   <p>Hello...</p>
  </section>
  <footer class="entry-footer">
    <time>July 25, 2020</time>
  </footer>
  <a class="entry-link" href="https://anycode.online/post/hello/"></a>
</article></main>
<footer class="footer">
  <span>&copy; 2020 <a href="https://anycode.online">Anycode.online</a></span>
  </footer>
<script src="https://anycode.online/highlight.min.js"></script>
<script>
  hljs.initHighlightingOnLoad();
</script>
</body>
</html>

